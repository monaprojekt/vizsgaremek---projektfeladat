# vizsgaremek---projektfeladat

Elérhető: https://monasoft.hu/

Szoftverfejlesztés és -tesztelés vizsgaremek - projektfeladat


A vizsgázóknak minimum 2, maximum 3 fős fejlesztői csapatot alkotva kell a vizsgát megelőzően egy komplex szoftveralkalmazást lefejleszteniük. A szoftveralkalmazásnak az alábbi elvárásoknak kell megfelelni:
 - Életszerű, valódi problémára nyújt megoldást.
 - Adattárolási és -kezelési funkciókat is megvalósít.
 - RESTful architektúrának megfelelő szerver és kliens oldali komponenseket egyaránt tartalmaz.
 - A kliens oldali komponens vagy komponensek egyaránt alkalmasak asztali és mobil eszközökön történő használatra. Mobil eszközre kifejlesztett kliens esetén natív mobil alkalmazás, vagy azzal hozzávetőlegesen megegyező felhasználói élményt nyújtó webes kliens egyaránt alkalmazható. Asztali eszközökre fejlesztett kliens oldali komponensnél mindenképpen szükséges webes megvalósítás is, de emellett opcionálisan natív, asztali alkalmazás is a csomag része lehet. (pl. A felhasználóknak szánt interfész webes megjelenítést használ, míg az adminisztrációs felület natív asztali alkalmazásként készül el).
 - A forráskódnak a tiszta kód elveinek megfelelően kell készülnie.
 - A szoftver célját, komponenseinek technikai leírását, működésének műszaki feltételeit és használatának rövid bemutatását tartalmazó dokumentáció is része a csomagnak.

A vizsgaremek beadásaként a kész csomagot a vizsga előtt minimum 14 nappal kell a vizsgabizottsághoz benyújtani GitHub, vagy más hasonló szolgáltatás segítségével megosztva. A megosztott anyagnak tartalmaznia kell az alábbiakat:
 - A szoftver forráskódja.
 - Natív asztali alkalmazások esetén a program telepítőkészlete.
 - Az adatbázis adatbázismodell-diagramja.
 - Az adatbázis export fájlja (dump).
 - A szoftveralkalmazás dokumentációja.
 - A tesztekhez végzett kód, valamint a teszteredmények dokumentációja.

A vizsgafeladat során a vizsgázó gyakorlati bemutatóval összekapcsolt szóbeli előadás formájában mutatja be a
 - szoftver célját
 - műszaki megvalósítását
 - működését
 - forráskódját
 - a csapaton belüli munkamegosztást, a fejlesztési csapatban betöltött szerepét, a fejlesztés során használt projektszervezési eszközöket.

A fentieken túl maximum 3-5 perces angol nyelven tartott szóbeli előadás formájában összefoglalót ad a szoftver céljáról és működéséről, valamint angolul válaszol a vizsgáztató végfelhasználói szerepben feltett maximum 2-3 kérdésére. A vizsgaremek bemutatására és megvédésére maximum 30 perc áll a vizsgázó rendelkezésére.

A vizsgatevékenység értékelése:
Szempont	                                                            pontszám
 - a szoftver átfogó értékelése (a választott téma életszerűsége, az elkészült szoftver hasznossága, a komplexitás és kidolgozottság mértéke, milyen mértékben és minőségben valósította meg a szoftver a kitűzött célt, felhasználói élmény minősége) /5 pont/
 - adatbázis-tervezés és megvalósítás /5 pont/
 - szerver oldali komponens (backend) /10 pont/
 - asztali használatra készült kliens oldali komponens (frontend) /10 pont/
 - mobil használatra készült kliens oldali komponens /10 pont/
 - a kód minősége /3 pont/
 - a dokumentáció minősége és részletezettsége /2 pont/
 - a szoftver tesztelésének bemutatása /3 pont/
 - a szoftver bemutatása során a vizsgázó előadásának szakszerűsége, illetve az angol nyelvű kommunikáció minősége	/3 pont/
 - a csapatmunka megvalósítása /4 pont/


Asztali- és webes szoftverfejlesztés, adatbázis-kezelés - projektfeladat

A vizsgafeladat során a vizsgázónak egy számítógépes szoftverfejlesztési feladatokat tartalmazó feladatsort kell megoldania. A feladatsor az alábbi részekből áll:
 - Grafikus és konzolos részt egyaránt tartalmazó asztali alkalmazás fejlesztése Java vagy C# nyelven
 - Komplex webes és adatbázis-kezelési feladat, amely tartalmaz:
      - Reszponzív viselkedésű weboldal készítést és formázást
      - Backend programozást (adatbázis lekérdezést is végző, néhány végpontot tartalmazó REST API kiszolgáló létrehozása)
      - Frontend programozást (HTML / CSS /JavaScript / REST API kliens)

A vizsgatevékenység értékelése:
Szempont	                                                     pontszám
 - konzolos asztali alkalmazásfejlesztés Java vagy C# nyelven /15 pont/
 - grafikus asztali alkalmazásfejlesztés Java vagy C# nyelven /10 pont/
 - reszponzív viselkedésű weboldal készítés és formázás	/10 pont/
 - backend programozás (adatbázis lekérdezést is végző, néhány végpontot tartalmazó REST API kiszolgáló létrehozása) /15 pont/
 - frontend programozás (HTML / CSS /JavaScript / REST API kliens) /15 pont/
